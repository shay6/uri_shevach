---
layout: default
title: עמוד ראשי
nav_order: 1
---

# סיפור חיים
{: .no_toc }

אורי שבח (נולד ב-22 בדצמבר 1949, ב' בטבת התש"י, בחולון). הוא זמר, מלחין ומוזיקאי ישראלי.

קריירה מוזיקלית

שבח החל את דרכו המוזיקלית בתחילת שנות ה-70 כסולן בצוות הווי חטיבת הצנחנים.

בפסטיבל הזמר והפזמון בסגנון המזרח: לאחר שחרורו הופיע בפסטיבל עם השיר "למנצח שיר מזמור". בשנת 1971 ביצע את שירו של אביהו מדינה "עונג שבת". בשנת 1972 זכה במקום הראשון עם שירו של עמוס מלר "עיר כלה". ב-1973 זכה במקום השלישי עם "שיר שמח" שכתב אביהו מדינה. ב-1974 זכה במקום הראשון עם השיר "ארץ אהובה", אף הוא של מדינה. עד שנה זו הוציא 2 אלבומים שכללו את להיטיו מהפסטיבלים לצד שירים נוספים כמו "יעקב ועשו", "לנר ולבשמים" ועוד. בשנת 1976 השיר "פזמון האגודה" שכתב שבח זכה במקום השני בביצועם של צמד העמרנים. השיר הפך ללהיט והוא הוקלט ונכלל באלבומו הראשון "אשרי האיש" שיצא באותה שנה.

בתחילת שנות ה-80 הוציא אלבום שני בשם "עולם יפה" וכלל שירים רבים שכתב אביהו מדינה, ביניהם "לילה בקהיר", "בתקווה אל המחר", ו"מזלות" שבוצע במקור על ידי ראובן ארז בפסטיבל הזמר בסגנון עדות המזרח (שיר זה מוכר יותר בשם "סוד המזלות", והתפרסם בביצועו של זוהר ארגוב). באלבום זה ביצע גם שירים בתימנית של רבי שלום שבזי ושירים מן המקורות שהולחנו על ידו ועל ידי מדינה.

בשלב מאוחר יותר התחזק שבח בדת והפעילות המוזיקלית שלו פחתה. מאז ועד היום הוא הוציא את האלבומים "אודך", "מסורת מבית אבא", "להר המוריה" ו"מודה אני". בשני האלבומים האחרונים הצטרף אליו להקלטות גם בנו רן שבח.

דיסקוגרפיה
אשרי האיש
עולם יפה
אודך
להר המוריה - ביחד עם בנו רן.
מודה אני - ביחד עם בנו רן.
מסורת מבית אבא - בהפקת האחים ראובני
